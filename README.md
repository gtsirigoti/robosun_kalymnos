# robosun_kalymnos
Αυτό είναι το αποθετήριο για την κατασκευή της ομάδας μας με την οποία θα συμμετέχουμε στον 2ο Πανελλήνιο διαγωνισμό ανοιχτών τεχνολογιών
Η κατασκευή μας θα είναι ένα ηλιακό φωτόμετρο, το οποίο θα μετράει το ποσό της ηλιακής ακτινοβολίας σε κάποιες στενές περιοχές μηκών κύματος ή χρώματος. Αυτό γίνεται με τη χρήση LED, τα οποία εκτός από το να εκπέμπουν φως κάποιου συγκεκριμένου χρώματος, μπορούν να ανιχνεύουν και φως ελαφρώς μικρότερου μήκους κύματος. Το ποσό της ηλιακής ακτινοβολίας που ανιχνεύεται από ένα ηλιακό φωτόμετρο, το οποίο έχει στραφεί απευθείας στον ήλιο, εξαρτάται από το οπτικό πάχος της ατμόσφαιρας. Αυτό εξαρτάται με τη σειρά του από την ύπαρξη ή μη αιωρούμενων σωματιδίων στην ατμόσφαιρα, όπως γύρη, βακτήρια, αλάτι, καπνός κτλ. Επειδή τα τελευταία χρόνια οι επιστήμονες πιστεύουν ότι η ύπαρξη τέτοιων σωματιδίων στην ατμόσφαιρα μπορεί να συνεισφέρει στο λεγόμενο cooling effect, καθώς μπλοκάρουν ένα σημαντικό ποσοστό της ηλιακής ακτινοβολίας που φθάνει στη γη, έχει ανανεωθεί το ενδιαφέρον για τέτοιου είδους μετρήσεις. για μας είναι μια καλή ευκαιρία να ασχοληθούμε με την κατασκευή και τη ρύθμιση ενός τέτοιου φωτόμετρου, να μάθουμε για το ηλιακό φάσμα, τη σκέδαση της ηλιακής ακτινοβολίας στην ατμόσφαιρα και να παρακολουθήσουμε μια επιστημονική μέθοδο ανίχνευσης αιωρούμενων σωματιδίων, που μπορεί να μην είναι ορατά, μπορούν όμως να ανιχνευθούν. Επίσης θα μάθουμε πώς αυτά συνεισφέρουν στο φαινόμενο της κλιματικής αλλαγής.
Τα υλικά που θα χρειαστούμε είναι κυρίως:

arduino uno

TCS3200/TCS230 module

RGB diffused common cathode

4 photoresistors;

2 Servomotors; 
